<div class="popup">
	<h1>Curriculum Vitae</h1>
	Sono nata nel 1976 a Varese, città in cui lavoro come psicologa-psicoterapeuta presso il mio Studio di Psicologia.<br> 
	La mia formazione in Psicologia, inizia alla Facoltà di Psicologia presso l’Università Cattolica del Sacro Cuore di Milano dove nel 2002 mi sono laureata con indirizzo in Psicologia Sociale e dello Sviluppo. Dal 2004 sono iscritta all’Ordine degli Psicologi della Lombardia con numero 03/8478 e sono abilitata all’esercizio della Psicoterapia.<br>
	Per integrare la mia formazione, nel 2006 ho frequentato un corso di perfezionamento post-universitario in Psicologia Giuridica - sempre presso l’Università Cattolica del Sacro Cuore di Milano - e successivamente ho arricchito il mio iter attraverso la specializzazione in Psicoterapia che ho conseguito nel 2010 presso la Scuola Adleriana di Psicoterapia dell’Istituto Alfred Adler di Milano. Sono Socia Culturale S.I.P.I (Società Italiana di Psicologia Individuale), ruolo che mi permette di tenere costantemente aggiornata la mia professionalità attraverso la partecipazione a Seminari e Congressi promossi dalla Società, e attraverso la pubblicazione di articoli sulla Rivista di Psicologia Individuale.<br>
<br>
	Da diversi anni sono impegnata nell’ambito della Tutela Minori e Famiglie, nucleo fondamentale degli studi e degli approfondimenti clinici che ho intrapreso, e presto le mie competenze professionali a Servizi che si occupano del sostegno a famiglie fragili e in difficoltà, sia per prevenire situazioni pregiudizievoli sia attraverso incarichi dell’Autorità Giudiziaria.<br>
	Svolgo attività libero-professionale presso il mio Studio di Psicologia nell’ambito della Psicologia Clinica offrendo percorsi di counseling, sostegno psicologico e psicoterapia rivolti ad adulti, adolescenti e bambini; nell’ambito della Psicologia Giuridica mi occupo di Consulenze Tecniche d’Ufficio per il Tribunale di Varese (Albo CTU n. 1500), Consulenze Tecniche di Parte, valutazioni psicodiagnostiche, consulenze di coppia in merito alla separazione, sostegno alla genitorialità e gestione del conflitto, sostegno ai minori.<br>
	Tra le altre attività, collaboro con cooperative ed Enti del settore psico-socio-educativo per la consulenza e formazione agli operatori.<br>
<br>
	Oltre al lavoro, quando ne ho la possibilità, amo trascorrere il tempo con gli amici, oppure facendo lunghe passeggiate nella natura, e approfondire gli aspetti mistici della cultura orientale da cui sono profondamente affascinata; un’altra sorgente di rigenerazione è la meditazione <em>“per vedere, osservare, ascoltare senza parola, senza commento, senza opinione, il movimento della vita di ogni giorno in ogni suo rapporto”</em>.<br>
</div>